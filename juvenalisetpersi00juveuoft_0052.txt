44 D. J UN 1 1 J UVENALIS

Noverunt Mauri atque Indi, quae psaltria penem
Majorem, quam sunt duo Caesaris Anticatones,
Illuc, testiculi sibi conscius unde fugit mus,
Intulerit, ubi velari pictura jubetur, 340
Quaecumque alterius sexus imitata figuram est?
Et quis tunc hominum contemtor numinis ’.ἱ aut quis
Simpuvium ridere N umae nigrumque catinum
Et Vaticano fragiles de monte patellas
Ausus erat 2 Sed nunc ad quas non Clodius aras 'l

Audio, quid veteres olim moneatis amici.
“Pone seram, cohibe.⁷’ Sed quis custodiet ipsos
Custodes 2 Cauta est et ab illis incipit uxor.
Jamque eadem summis pariter minimisque libido:
N ec melior, silicem pedibus quae conterit atrum, 350
Quam quae longorum vehitur cervice Syrorum.

Ut spectet ludos, conducit Ogulnia vestem,
Conducit comites, sellam. cervical, amicas,
Nutricem et flavam, cui det mandata, puellam.
Haec tamen argenti superest quodcunque paterni
Levibus athletis ae vasa novissima donat.
Multis res angusta domi est: sed nulla pudorem
Paupertatis habet, nec se metitur ad illum,
Quem dedit haec posuitque modum. Tamen utile quid sit,
Prospiciunt aliquando viri, frigusque famemque 360
Formica tandem quidam expavere magistra.
Prodiga non sentit pereuntem femina censum,
At, velut exhausta redivivush pullulet arca
Nummus et e plcno tollatur semper acervo,
N on unquam reputant, quanti sibi gaudia constent.

Sunt quas eunuchi imbelles ac mollia semper
Oscula delectent ct desperat-io barbae,
Et quod abortivo non est opus. Illa voluptas
Summa tamen, quod jam calida matura juventa
Inguina traduntur medicis. jam pectine nigro. 370
Ergo spectatos ac jussos crescere primum

¹¹ Ac velut . . . recidivus

