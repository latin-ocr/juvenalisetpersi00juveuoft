30 D. JUNII JUVENALIS

Cardiaco nunquam cyathmn missurus amico ;
Cras bibet Albanis aliquid de montibus aut de
Setinis, cujus patriam titulumque senectus
Delevit multa veteris fuligine testae ε
Quale coronati Thrasea Helvidiusque bibebant
Brutorum et Cassi natalibus. Ipse capaces
Heliadum crustas et inaequales beryllo
Virro tenet phialas : tibi non committitur aurum ;
Vel, si quando datur, custos affixus ibidem, 40
Qui numeret gemmas, unguesque observet acutos.
Da veniam : praeclara illic laudatur iaspis.
Nam Virro, ut multi, gemmas ad pocula transfert
A digitis, quas in vaginae fronte solebat
Ponere zelotypo juvenis praelatus Iarbae.
Tu Beneventani sutoris nomen habentem
Siccabis calicem nasorum quatuor ac jam
Quassatam, et rupto poscentem sulfura vitro.
Si stomachus domini fervet vinoque ciboque,
Frigidior Geticis petitur decocta pruinis : 50
Non eadem vobis poni modo vina querebar ε
Vos aliam potatis aquam. Tibi pocula cursor
Gaetulus dabit, aut nigri manus ossea Mauri,
Et cui per mediam nolis occurrere noctem,
Olivosae veheris dum per monumenta Latinae.
Flos Asiae ante ipsum, pretio majore paratus=
Quam fuit ct Tulli census pugnacis et Anci,
Et, ne te teneam, Romanorum omnia regum
Frivola. Quod quum ita sit, tu Gaetulum Ganymedem
Respice, quum sities. Nescit tot millibus emtus 60
Pauperibus miscere puer : sed forma, sed aetas
Digna supercilio. Quando ad te pervenit ille 2
Quando vocatus adest calidae gelidaeque minister 2
Quippe indignatur veteri parere clienti,
Quodque aliquid poscas et quod se stante recumbas.
Maxima quaeque domus sorvis est plena superbis.
Ecce, alius quanto porrexit murmure panem

