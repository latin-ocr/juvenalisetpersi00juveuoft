SATIRA X.

Egregios equites et eastra domestica. Quidni
Haec cupias 2 et qui nolunt occidere quenquam,

Posse volunt. Sed quae praeclara et prospera, tantum

Ut rebus laetis par sit mensura malorum?
Hujus, qui trahitur, praetextam sumere mavis,
An Fidenarum Gabiorumque esse potestas,
Et de mensura jus dicere, vasa minora
Frangere, pannosus vacuis AEdilis Ulubris?
Ergo quid optandum foret, ignorasse fateris
Sejanum ε nam qui nimios optabat honores
Et nimias poscebat opes, numerosa parabat
Excelsae turris tabulata, unde altior esset
Casus, et impulsae prreceps immane ruinae.
Quid Crassos, quid Pompeios evertit? et illum,
Ad sua qui domitos deduxit flagra Quirites 2
Summus nempe locus nulla non arte petitus,
Magnaque numinibus vota exaudita malignis.
Ad generum Cereris sine eaede et vulnere pauci
Descendunt reges et sicca morte tyranni.
Eloquium ac famam Demosthenis aut Ciceronis
Incipit optare et totis Quinquatribus optat,
Quisquis adhuc uno partam colit asse Minervam,
Quem sequitur custos angustae vernula capsae.
Eloquio sed uterque perit orator 3 utrumque
Largus et exundans leto dedit ingenii fons.
Ingenio manus est et cervix eaesa ; nec unquam
Sanguine causidici maduerunt rostra pusilli.
“O fortunatam natam me Consule Romam ! ”
Antoni gladios potuit contemnere, si sic
Omnia dixisset. Ridenda poemata malo,
Quam te conspicuae, divina Philippica, famae,
Volveris a prima quae proxima. Saevus et illum
Exitus eripuit, quem mirabantur Athenae
Torrentem et pleni moderantem fraena theatri.
Dis ille adversis genitus fatoque sinistro,
Quem pater, ardentis massae fuligine lippus,

100

110

120

130

