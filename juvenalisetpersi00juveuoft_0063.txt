SATIRA VII. 55

ν Si qua aliunde putas rerum exspectanda tuarum

Proesidia, atque ideo croceae membrana tabellae

Impletur: lignorum aliquid posce ocius et, quae

Componjs‚ dona Veneris, Telesine, marito,

Aut clude et positos tinea pertunde libellos.

Frange miser calamos vigilataque proelia dele,

Qui facis in parva sublimia carmina cella,

Ut dignus venias hederis et imagine macra.

Spes nulla ulterior : didicit jam dives avarus 30

Tantum admirari, tantum laudare disertos,

Ut pueri Junonis avem. Sed defluit aetas

Et pelagi patiens et cassidis atque ligonis.

Taedia tunc subeunt animos, tunc seque suamque

Terpsichoren odit facunda ct nuda senectus.
Accipe nunc artes, ne quid tibi conferat iste,

Quem colis, et Musarum et Apollinis aede relicta.

Ipse facit versus atque uni cedit Homero

Propter mille annos ε et, si dulcedine famae

Succensus recites, maculosass commodat aedes ; 40

Haec longe ferrata domus servire jubetur,

In qua sollicitas imit-atur janua portas.

Scit dare libertos extrema in parte sedentes

Ordinis et magnas comitum disponere voces.

Nemo dabit regum, quanti subsellia constent

Et quae conducto pendent anabathra tigiflo,

Quaeque reportandis posita est orchestra cathedris.

Nos tamen hoc agimus tenuique in pulvere sulcos

Ducimus et litus sterili versamus aratro.

Nam si discedas, laqueo tenet ambitiosi 50

Consuetudo mali ; tenet insanabile multos

Scribendi cacoethes, et aegro in corde senescit.

Sed vatem egregium, cui non sit publica vena,

Qui nihil expositum soleat deducere, nec qui

Communi feriat carmen triviale moneta,

Hunc, qualem nequeo monstrare et sentio tantum,

¹ Maculonus

