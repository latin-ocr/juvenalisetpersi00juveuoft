18 D. JUNII JUVENALIS

Et dubitas alta Chionen deducere sella.

Da testem Romae tam sanctum, quam fuit hospes
Numinis Idaei ; procedat vel Numa vel qui

Servavit trepidam flagranti ex aede Minervam: -
Protinus ad censum, de moribus ultima fiet 140
Quaestio: “ quot pascit servos ’ζ quot possidet agri

J ugera? quam multa magnaque paropside coenat ‘2⁷’
Quantum quisque sua nummorum servat in area,
Tantum habet et fidei. J ures licet et Samothracum ⁷
Et nostrorum aras; contemnere fulmina pauper

Creditur atque Deos, Dis ignoscentibus ipsis.

Quid it quod materiam praebet causasque jocorum
Omnibus hic idem, si foeda et scissa lacerna,

Si toga sordidula est et rupta calceus alter

Pelle patet: vel si, consuto vulnere, crassum 150
Atque recens linum ostendit non una cicatrix.

Nil habet infelix paupertas durius in se,

Quam quod ridiculos homines facit. “ Exeat‚⁷' inquit,

“ Si pudor est, et de pulvino surgat equestri,

Cujus res legi non sufficit, et sedeant hie

Lenonum pueri quocumque in fornice nati,

Hic plaudat nitidi praeconis filius inter

Pinnirapi cultos juvenes juvenesque lanistae.

Sic libitum vano, qui nos distinxit, Othoni.

Quis gener hic placuit censu minor atque puellae 160
Sarcinuh's impar 2 quis pauper scribitur heres ‘2

Quando in consilio est AEdilibus 2 Agmine facto
Debuerant oh'm tenues migrasse Quirites.

Haud facile emergunt, quorum virtutibus obstat

Res angusta domi: sed Romae durior illis

Conatus 3 magno hospitium miserabile, magno

Servorum ventres et frugi coenula magno.

Fictilibus coenare pudet, quod turpe negavit

Translatus subito ad Marsos mensamque Sabellam,
Contentusque illic veneto duroque cucullo θ. 170

⁸ culullo

