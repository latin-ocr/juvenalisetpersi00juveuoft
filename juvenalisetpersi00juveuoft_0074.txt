66 D. JUNH JUVENALIS

Defensor eulpae dicet mihi, “fecimus et nos
Haec juvenes.'’ Esto. Desisti nempe, nec ultra
Fovisti errorem. Breve sit, quod turpiter audes3
Quaedam cum prima resecentur crimina barba;
Indulge veniam pueris: Lateranus ⁰ ad illos
Thermarum calices inscriptaque lintea vadit,
Maturus bello, Armeniae Syriaeque tuendis
Amm'bus et Rheno atque Istro. Praestare Neronem 170
Securum valet haec aetas. Mitte Ostia, Caesar,
Mitte : sed in magna legatum quaere popina3
Invenies aliquo cum percussore jacentem,
Permixtum nautis et furibus ac fugitivis,
Inter carnifices et fabros sandapilarum
Et resupinati cessantia tympana Galli.
AEqua ibi libertas, communia pocula, lectus
Non alius cuiquam, nec mensa remotior ulli.
Quid facias talem sortitus, Pontice, servum'.l
Nempe in Lucanos aut Tusca ergastula mittas. 180
At vos, Trojugenae, vobis ignoscitiS, et quae
Turpia cerdoni, Volesos Brutumque decebunt.
Quid, si nunquam adeo foedis adeoque pudendis
Utimur exemplis, ut non pejora supersint?
Consumtis opibus vocem, Damasippe, locasti
Sipario, clamosum ageres ut Phasma Catulli.
Laureolum velox etiam bene Lentulus egit,
J udice me dignus vera cruce. Nec tamen ipsi
Ignoscas populo: populi frons durior hujus,
Qui sedet et spectat triscurria patriciorum, 190
Planipedes audit Fabios, ridere potest qui
Mamercorum alapas. Quanti sua funera vendant,
Quid refert? Vendunt nullo cogente Nerone,
[Nec dubitant Celsi praetoris vendere ludis]
Finge tamen gladios inde, atque hinc pulpita pone:
Quid satius? Mortem sic quisquam exhorruit, ut sit
Zelotypus Thymeles, stupidi collega Corinthi?

ι· Damasippus

