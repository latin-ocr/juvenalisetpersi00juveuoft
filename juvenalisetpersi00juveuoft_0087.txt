SATIRA X. 79

Ut pueris placeas et declamatio fias!
Unus Pell-no juveni non sufficit orbis:
AEstuat infelix angusto limite mundi,
Ut Gyari clausus scopulis parvaque Seripho: 170
Quum tamen a figulis munitam intraverit urbem,
Sarcophago. contentus erit. Mors sola fatetur,
Quantula sint hominum corpuscula. Creditur olim
velificatus Athos, et quidquid G1 aecia mendax
Audet in historia: constratum classibus isdem
Suppositumque rotis solidum mare: credimus altos
Defecisse amnes epotaque flumina, Medo
Prandente, et madidis cantat quae Sostratus alis.
Ille tamen qualis rediit Salamine relicta,
In Corum atque Eurum solitus saevire flagellis 180
Barbarus, AEolio nunquam hoc in carcere passos,
Ipsum compedibus qui vinxerat Ennosigaeum?
(Mitius id sane, quod non et stigmate dignum
Credidit. Huic quisquam vellet servire Deorum l)
Sed qualis rediit? nempe una nave, cruentis
Fluctibus, ac tarda per densa cadavera prora.
Has toties optata exegit gloria poenas!
“ Da spatium vitat, multos da, Jupiter, annos !’'
Hoc recto vultu solum, hoc et pallidus optas,
Sed quam continuis et quantis longa senectus 190
Plena malis! Deformem et tetrum ante omnia vultum
Dissimilemque sui, deformem pro cute pellem,
Pendentesque genas et tales aspice rugas,
Quales, umbriferos ubi pandit Tabraca saltus,
In vetula scalpit jam mater simia bucca.
Plurima sunt juvenum discrimina: pulcrior ille
Hoc, atque ille alio3 multum hic robustior illo:
Una senum facies, cum voce trementia. membra,
Et Jam leve caput? madidique infantia nasi.
Frangendus misero gingiva panis inermi: 200
Usque adeo gravis uxoli natisque sibique,
Ut captatori moveat fastidia cosso.

