28 D. JUNII JUVENALIS SATIRA IV.

J am medias aliamque famem, quum pulmo Falerno
Arderet. Nulli major fuit usus edendi
Tempestate mea. Circeis nata forent, an “ 140 .
Lucrinum acl saxum Rutupinove edita fundo
Ostrea, callebat primo deprendere morsu ;
Et semel aspecti litus dicebat echini.
Surgitur, et misso proceres exire jubentur
Concilio, quos Albanam dux magnus in arcem
Traxerat attonitos et festinare coactos,
Tanquam de Cattis aliquid torvisque Sicambris
Dicturus, tanquam diversis partibus orbis
Anxia praecipiti venisset epistola pinna.
Atque utinam his potius nugis tota illa dedisset 150
Tempora saevitiae, claras quibus abstulit urbi
Illustresque animas impune et vindice nullo !
Sed periit, postquam cerdonibus esse timendus
Coeperat : hoc nocuit Lamiarum caede madenti.

