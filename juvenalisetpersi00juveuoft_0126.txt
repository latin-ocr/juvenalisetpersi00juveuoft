118 D. JUNII JUVENALIS.

Nescio quis, pugnos qui vidit, dicere, Vidi? 30*
Et credam dignum barba, dignumque capillis
Majorum. Citius falsum producere testem
Contra paganum possis, quam vera loquentem
Contra fortunam armati contraque pudorem.
Praemia nunc alia atque alia emolumenta notemus
Sacramentorum. Convallem ruris aviti
Improbus aut campum mihi si vicinus ademit
Et sacrum effodit medio de limite saxum,
Quod mea cum patulo coluit puls annua libo3
Debitor aut sumtos pergit non reddere nummos, 40
Vana supervacui dicens chirographa ligni:
Exspectandus erit, qui lites inchoet, annus
Totius populi: sed tunc quoque mille ferenda
Taedia, mille morae3 toties subsera tantum
Sternuntur3 tum facundoc ponente lacernas
Caedicio, et Fusco jam micturiente, parati
Digredimur: lentaque fori pugnamus arena.
Ast illis, quos arma tegunt et balteus ambit,
Quod placitum est ipsis, praestatur tempus agendi,
N ec res atteritur longo sufflamine litis. 50
Solis praeterea testandi militibus jus
Vivo patre datur: nam, quae sunt parta labore
Militiae‚ placuit non esse in corpore census,
Omne tenet cujus regimen pater. Ergo Coranum
Signorum comitem, castrorumque aera merentem,
Quamvis jam tremulus, captat pater. Hunc labor aequus
Provehit, et pulcro reddit sua dona labori.
Ipsius certe ducis hoc referre videtur,
Ut, qui fortis erit, sit felicissimus idem,
Ut laeti phaleris omnes et torquibus omneS. 60

'² jam facundo poscente

