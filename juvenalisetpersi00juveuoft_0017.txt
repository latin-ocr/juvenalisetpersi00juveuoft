SATIRA Π.

ULTRA Sauromatas fugere hinc libet et glacialem
Oceanum, quoties aliquid de moribus audent

Qui Curios simulant et Bacchanalia vivunt.

Indoeti primum : quanquam plena omnia gypso
Chrysippi invenies. Nam perfectissimus horum est,

Si quis Aristotelem similem vel Pittacon emit,

Et jubet archetypos pluteum servare Cleanthas.

Frontis nulla fides. Quis enim non vicus abundat
Tristibus obscenis ’ἒ Castigas turpia, quum sis

Inter Socraticos notissima fossa cinaedos! 10
Hispida membra quidem et durae per brachia setae
Promittunt atrocem animum: sed podice levi

Caeduntur tumidae, medico ridente, mariscae.

Rarus sermo illis et magna libido tacendi,

Atque supercilio brevior coma. Verius ergo

Et magis ingenue Peribomius ε hunc ego fatis

Imputo, qui vultu morbum incessuque fatetur ε

Horum simplicitas miserabilis ; his furor ipse

Dat veniam. Sed pejores, qui talia verbis

Herculis invadunt et, de virtute locuti, 20
Clunem agitant. “ Ego te ceventem, Sexte, verebor ‘i'’
Infamis Varillus ait ε “ quo deterior te?

Loripedem rectus derideat, AEthiopem albus.

Quis tulerit Gracchos de seditione querentes 'l

Quis coelum terris non misceat et mare coelo,

Si fur displiceat Verri, homicida Miloni,

Clodius accuset moechos, Catilina Cethegum ἲ

In tabulam Sullae si dicant discipuli tres?

Qualis erat nuper tragico pollutus adulter

Concubitu: qui tunc leges revocabat amaras 30

