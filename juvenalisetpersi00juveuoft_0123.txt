SATIRA XV. 115

Et sua. Quisnam hominum veniam dare, quisve Deorum
Viribus abnuerit dira atque immania passis,

Et quibus illorum poterant ignoscere manes,

Quorum corporibus vescebantur? Melius nos

Zenonis praecepta monent: nec enim omnia, quaedam
Pro vita facienda putat. Sed Cantaber unde

Stoicus, antiqui praesertim aetate Metelli?

N unc totus Graias nostrasque habet orbis Athenas. 110
Gallia causidicos docuit facunda Britannos:

De conducendo loquitur jam rhetore Thule.

Nobilis ille tamen populus, quem diximus, et par
Virtute atque fide, sed major clade, Saguntus

Tale quid excusat. Maeotide saevior ara.

AEgyptus : quippe illa nefandi Taurica sacri

Inventrix homines (ut jam, quae carmina tradunt,
Digna fide credas) tantum immolat, ulterius nil

Aut gravius cultro timet hostia. Quis modoa casus
Impulit hos? quae tanta fames infestaque vallo 120
Arma coegerunt tam detestabile monstrum

Audere? Anne aliam, terra Memphitide sicca,
Invidiam facerent nolenti surgere N ilo?

Qua nec terribiles Cimbri, nec Britones unquam,
Sauromataeque truces aut immanes Agathyrsi,

Hae saevit rabie imbelle et inutile vulgus,

Parvula fictilibus solitum dare vela phaselis,

Et brevibus pictae remis incumbere testae.

N ec poenam sceleri invenies, nec digna parabis
Supplicia his populi3, in quorum mente pares sunt 130
Et similes ira atque fames. Mollissima corda

Humano generi dare se natura fatetur,

Quae lacrimas dedit: haee nostri pars optima sensus.
Plorare ergo jubet casum lugentis amici

Squaloremque rei, pupillum ad jura vocantem
circumscriptorem, cujus manantia fletu

Ora puellares faciunt incerta capilli.

Î¹ Qui modo

