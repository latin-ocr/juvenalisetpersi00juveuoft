84 D. JUNII JUVENALIS

‘⁴ Nil ergo optabunt homines Τ Si eonsilium vis,
Permittes ipsis expendere numinibus, quid
Conveniat nobis, rebusque sit utile nostris.

Nam pro jucundis aptissima quaeque dabunt Di.

Carior est illis homo, quam sibi. Nos animorum 350
Impulsu et caeca magnaque cupidine· ducti

Conjugium petimus partumque uxoris: at illis

Notum, qui pueri qualisque futura sit uxor.

Ut tamen et poscas aliquid, voveasque sacellis

Exta, et candiduli divina tomacula porci:

Orandum est, ut sit mens sana 111 corpore sano.

Fortem posce animum, mortis terrore carentem,

Qui spatium vitae extremum inter munera ponat
Naturae, (1111 ferre queat quoscunque labores,

N esciat irasci, cupiat nihil et potiores 360
Herculis aerumnas credat saevosque labores

Et Venere et coenis et pluma Sardanapali.

Monstro quod ipse tibi possis darc: semita certe
Tranquillae per virtutem patet unica vitae.

Nullum numen abest, si sit Prudentia: nos te,

Nos facimus, Fortuna, Deam coeloque locamus.

mmmm

SATIRA XI.

Ammcns eximie si coenat, lautus habetur :

Si Rutilus, demens. Quid enim majore cachinno
Excipitur vulgi, quam pauper Apicius 2 Omnis
Convictus, thermae, stationes, omne theatrum

De Rutilo. Nam dum valida ac juvenalia membra
Sufficiunt galeae, dumque ardens sanguine, fertur,
(Non cogente quidem⁷ sed nec prohibente t1·ibun0‚)
Scripturus leges et regia verba lanistae.

Multos porro vides, quos saepe elusus ad ipsum

