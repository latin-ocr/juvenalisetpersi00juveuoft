SATIRA V.

St te propositi nondum pudet atque eadem est mens,

Ut bona summa putes aliena vivere quadra ;

Si potes illa pati, quae nec Sarmentus iniquas

Caesaris ad mensas, nec vilis Galba tulisset :

Quamvis jurat-o metuam tibi credere testi.

Ventre nihil novi frugalius. Hoc tamen ipsum
Defecisse puta, quod inani sufficit alvo z

Nulla crepido vacat‘.² nusquam pons et tegetis pars
Dimidia brevior 2 tantine injuria coenae 2

Tam jejuna fames, quum Pol sit honestius illic 10
Et tremere et sordes farris mordere canini 2

Primo fige loco, quod tu, discumbere jussus,

Mercedem solidam veterum capis officiorum.

Fructus amicitiae magnae cibus : imputat hunc rex,

Et, quamvis rarum, tamen imputat. Ergo duos post

Si libuit menses neglectum adhibere clientem,

Tertia ne vacuo cessaret culcita lecto,

“ Una simus,’' ait. Votorum summa: quid ultra

Quaeris ’ἑ Habet Trebius, propter quod rumpere somnum
Debeat et ligulas dimittere, sollicitus, ne 20
Tota salutatrix jam turba peregerit orbem,

Sideribus dubiis, aut illo tempore, quo se

Frigida circumagunt pigri sarraca Bootae.

Qualis coena tamen ’ζ Vinum, quod sucida nolit

Lana pati: de conviva Corybanta videbis.

J urvis proludunt: scd mox et pocula torques

Saucius et rubra deterges vulnera mappa.

Inter vos quoties libertorumque eohortem

Pugna Saguntina fervet commissa lagena:

Ipse capillato diffusum Consule potat, 30
Calcatamque tenet bellis socialibus uvam,

