SATIRA XIV. [03

’ Materia constare putat paribusque elementis:

An saevire docet Rutilus, qui gaudet acerbo

Plagarum strepitu et nullam Sirena flagellis

Comparat, Antiphates trepidi Laris ac Polyphemus, 20
Tum felix, quoties aliquis tortore vocato

Uritur ardenti duo propter lintea ferro?

Quid suadet juveni laetus stridore catenae,

Quem mire afficiunt inscripta ergastula, carcer

Rusticus? Exspectas, ut non sit adultera Largae

Filia, quae nunquam maternos dicere moechos

Tam cito, nec tanto poterit contexere eursu,

Ut non ter decies respiret? Conscia matri

Virgo fuit: ceras nunc hac dictante pusillas

Implet, et ad moechum dat eisdem ferre cinaedis. 30
Sic natura jubet: velocius et citius nos

Corrumpunt vitiorum exempla domestica, magnis

Quum subeunt animos auctoribus. Unus et alter
Forsitan haeo spernant juvenes, quibus arte benigna

Et meliore luto finxit praecordia Titan:

Sed reliquos fugienda patrum vestigia ducunt,

Et monstrata diu veteris trahit orbita culpae.

Abstineas igitur damnandis: hujus enim vel

Una potens ratio est, ne crimina nostra sequantur

Ex nobis geniti: quonjam dociles imitandis 40
Turpibus ac pravis omnes sumus, et Catilinam
Quocunque in populo videm, quocunque sub axe:

Sed nec Brutus erit, Bruti nec avunculus usquam.

Nil dictu foedum visuque haeo limina tangat,

Intra quae puer est. Procul hinc, procul inde puellae
Lenonum et cantus pernoctantis parasiti.

Maxima debetur puero reverentia. Si quid

Turpe paras, ne tu pueri contemseris annos:

Sed peccaturo obsistat tibiq filius infans.

Nam si quid dignum Censoris fecerit ira. 50
Quandoque, et similem tibi se non corpore tantum

‘³ obstet tibi

