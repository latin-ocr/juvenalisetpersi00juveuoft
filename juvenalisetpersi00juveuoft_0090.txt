82 11, JUNH JUVENALIS

Respicere ad longae jussit spatia ultima vitae.
Exsilium et carcer, Minturnarumque paludes,
Et mendicatus victa Carthagine panis
Hinc causas habuere. Quid illo cive tulisset
Natura in terris, quid Roma beatius unquam,
Si, circumducto captivorum agmine et omni 280
Bellorum pompa, animam exhalasset opimam,
Quum de Teutonico vellet descendere curru?
Piovida Pompeio dederat Campania febies
optandas: sed multae urbes et publica vota
Vicerunt. Igitur Fortuna ipsius et urbis
Servatum victo caput abstulit. Hoc cruciatu
Lentulus, hac poena caruit ceciditque Cethegus
Integer, et jacuit Catilina cadavere toto.
Forniam optat modico 11110115, majore puellis
Mur,mure quum Veneris sanum videt anxia mater. 290
Usque ad delicias votorum. “Cur ‘famens' inquit,
‘⁶ corripias 2 Pulcra gaudet Latona Diana.'⁷
Sed vetat optari faciem Lucretia, qualem
Ipsa habuit: cuperet Rutilae Virginia gibbum
Accipere atque suam Rutilae dare. Filius autem
Corporis egregii miseros trepidosque parentes
Semper habet. Rara est adeo concordia formae
Atque pudicitiae. Sanctos licet horrida mores
Tradiderit domus, ac veteres imitata Sabinos,
Praeterea eastum ingenium vultumque modesto 300
Sanguine ferventem tribuat natura benigna
Larga manu: (quid enim puero conferre potest plus
Custode et cura natura potentior omni 2)
Non licet esse viros: nam prodiga corruptoris
Improbitas ipsos audet tentare parentes.
'santa in muneribus fiducia! Nullus ephebum
Deformem saeva castravit in arce tyrannus:
Nec praetextatum rapuit N ero loripedem, nec
Strumosum atque utero pariter gibboque tumentem.
I nunc et juvenis specie laetare tui! quem 310

