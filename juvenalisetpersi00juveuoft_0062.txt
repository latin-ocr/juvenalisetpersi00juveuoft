D. JUNII JUVENALIS

SATIRARUM

LIBER TERTIUS.

mmm—v-

SATIRA V Ι Ι.

Er spes et ratio studiorum in Caesare tantum:
Solus enim tristes hac tempestate Camenas
Respexit, quum jam celebres notique poetae
Balneolum Gabiis, Romae conducere furnos
Tentarent, nec foedum alii, nec turpe putarent
Praecones fieri ; quum, desertis Aganippes
Vallibus‚ esuriens migraret in Atria Clio.
Nam si Pieria quadrans tibi nullus in umbra
Ostendatur, ames nomen victumque Machaerae
Et vendas potiuS‚ commissa quod auctio vendit 10
Stantibus, oenophorum, tripodes, armaria, cistas,
Alcithoen Pacci ¹, Thebas et Terea Fausti.
Hoc satius, quam si dicas sub judice, “ Vidi‚”
Quod non vidisti. Faciant equites Asiani
Quanquam, et Cappadoces faciant equitesque Bithyni,
Altera, quos nudo traducit Gallia talo.
Nemo tamen studiis indignum ferre laborem
cogetur posthac, nectit quicunque canoris
Eloquium vocale modis, laurumque momordit.
Hoc agite, O juvenes: circumspicit et stimulat vos 20
Materiamque sibi Ducis indulgentia quaerit.

¹ Alcyonen Bacchi.

