SATIRA XI.

Qui meminit, calidae sapiat quid vulva popinae.
Sicci terga suis, rara pendentia crate,

Moris erat quondam festis servare diebus

Et natalicium cognatis ponere lardum,
Aeeedente nova, si quam dabat hostia, carne.
Cognatorum aliquis titulo ter consulis atque
Castrorum imperiis et dictatoris honore
Functus, ad has epulas solito maturius ibat,
Erectum domito referens a monte ligonem.
Quum tremerent autem Fabios durumque Catonem
Et Scauros et Fabricios, postremo severos
Censoris mores etiam collega timeret :

Nemo inter curas et seria duxit habendum,
Qualis in Oceani fluctu testudo nataret,
Clarum Trojugenis factura ac nobile fulcrum :
Sed nudo latere et parvis frons aerea lectis
Vile coronati caput ostendebat aselli,

Ad quod lascivi ludebant ruris alumni.

Tales ergo cibi, qualis domus atque supellex.
Tunc rudis et Graias mirari nescius artes,
Urbibus eversis, praedarum in parte reperta ·
Magnorum artificum frangebat poeula miles,
Ut phaleris gauderet equuS, caelataque cassis
Romuleae simulacra ferae mansuescere jussae
Imperii fato, geminos sub rupe Quirinos,

Ac nudam effigiem clypeo venientis et hasta
Pendentisque Dei, perituro ostenderet hosti.
Argenti quod erat, solis fulgebat in armis.
Ponebant igitur Tusco farrata catino 3

Omnia tunc, quibus invideas, si lividulus sis.
Templorum quoque majestas praesentior, et vox
Nocte fere media, mediamque audita per urbem,
Litore ab Oceani Gallis venientibus et Dis
Officium vatis peragentibus, his monuit nos.
Hanc rebus Latiis curam praestare solebat
Fictilis et nullo violatus Jupiter auro. ⁷

87

9ss

100

110

