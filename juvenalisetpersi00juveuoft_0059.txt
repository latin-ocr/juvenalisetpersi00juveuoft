⁸smum v1. 51

Divitibus responsa dabunt Phryx augur et Indus
conductus, dabit astrorum mundique peritus
Atque aliquis senior, qui publica fulgura condit ε
Plebeium in Circo positum est et in aggere fatum.
Quae nudis longum ostendit cervicibus aurum,
Consulit ante phalas delphinorumque columnas, 590
An saga vendenti nubat, caupone relicto.

Hae tamen et partus subeunt discrimen, et omnes
Nutricis tolerant fortuna urgente labores :
Sed jacet aurato vix ulla puerpera lecto.
Tantum artes hujus, tantum medicamina possunt,
Quae steriles facit, atque homines in ventre necandos
Conducit. Gaude, infelix, atque ipse bibendum
Porrige, quidquid erit : nam si distendere vellet,
Et vexare uterum pueris salientibus, esses
AEthiopis fortasse pater : mox decolor heres 600
Impleret tabulas, nunquam tibi mane videndus.

Transeo suppositos, et gaudia votaque saepe
Ad spurcos decepta lacus, atque inde petitos
Pontifices, Salios, Scaurorum nomina falso
Corpore laturos. Stat Fortuna improba noctu
Arridens nudis infantibus. Hos fovet omnes
Involvitque sinu : domibus tunc porrigit altis
Secretumque sibi mimum parat. Hos amat, his se
Ingerit, utque suos ridens producit alumnos.

Hic magicos affert cantus, hic Thessala vendit 610
Philtra, quibus valeant mentem vexare mariti,

Et solea pulsare nates Quod desipis, inde est ς

Inde animi caligo, et magna oblivio rerum,

Quas modo gessisti. Tamen hoc tolerabile, si non

Et furere incipiaS, ut avunculus ille Neronis,

Cui totam tremuli frontem Caesonia pulli

Infudit. Quae non faciet quod Principis uxor?
Ardebant cuncta, et fracta compage ruebant,

Non aliter, quam si fecisset J uno maritum

Insanum. Minus ergo nocens erit Agrippinae 620

