D. JUNII JUVENALIS

SATIRARUM

LIBER QUARTUS.

mm

SATIRA X.

OMNIBUS in terris, quae sunt a Gadibus usque

Auroram et Gangen, pauci dignoscere possunt

Vera bona atque illis multum diversa, remota

Erroris nebula. Quid enim ratione timemus

Aut cupimus ’ἒ quid tam dextro pede concipis, ut te

Conatus non poeniteat votique peracti [²

Evertere domos totas optantibus ipsis

Di faciles 3 nocitura toga, nocitura petuntur

Militia ; torrens dicendi copia multis

Et sua mortifera est facundia 3 viribus ille 10

Confisus periit admirandusque lacertis.

Sed plures nimia congesta pecunia cura

Strangulat, et cuncta exsuperans patrimonia census,

Quanto delphinis balaena Britannica major.
Temporibus diris igitur jussuque Neronis

Longinum et magnos Senecae praedivitis hortos

Clausit, et egregias Lateranorum obsidet aedes

Tota cohors : rarus venit in coenacula miles.

Pauca licet portes argenti vascula puri,

Nocte iter ingressus gladium contumque timebis 20

Et motae ad lunam trepidabis arundinis umbram :

Cantabit vacuus coram latrone viator.

