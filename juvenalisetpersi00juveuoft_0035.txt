SATIRA IV. 27

Patricias? Quis priscum illud miratur acumen,

Brute, tuum ἵ Facile est barbato imponere regi.

Nec melior vultu, quamvis ignobilis, ibat

Rubrius, offensae veteris reus atque tacendae,

Et tamen improbior satiram scribente einaedo.

Montani quoque venter adest, abdomine tardus,

Et matutino sudans Crispinus amomo,

Quantum vix redolent duo funera ; saevior illo

Pompeius tenui jugulos aperire susurro, 110
Et qui vulturibus servabat viscera Dacis

Fuscus, marmorea meditatus proelia villa,

Et cum mortifero prudens Veiento Catullo,

Qui nunquam visae flagrabat amore puellae,

Grande et conspicuum nostro quoque tempore monstrum !
Caecus adulator, dirusque a ponte satelles,

Dignus Aricinos qui mendicaret ad axes,

Blandaque devexae jactaret basia. redae.

Nemo magis rhombum stupuit : nam plurima dixit

In laevum conversus ε at illi dextra jacebat 120
Bellua. Sic pugnas Cilicis laudabat et ictus,

Et pegma et pueros inde ad velaria raptos.

Non cedit Veiento, sed ut fanaticus, oestro

Percussus,· Bellona, tuo, divinat et, “ Ingens

Omen habes,'' inquit, “ magni clarique triumphi ε

Regem aliquem capieS, aut de temone Britanno

Excidet Arviragus : peregrina est bellua : cernis

Erectas in terga sudes 2³³ Hoc defuit unum

Fabricio, patriam ut rhombi memoraret et annos
“Quidnam igitur censes 3 conciditur 2¹³ “ Absit ab illo 120
Dedecus hoc,” Montanus ait. “ Testa alta paretur,

Quae tenui muro spatiosum colligat orbem.

Debetur magnus patinae subitusque Prometheus.
Argillam atque rotam citius properate : sed ex hoc
Tempore jam, Caesar, figuli tua castra sequantur.”

Vicit digna viro sententia : noverat ille

Luxuriam imperii veterem noctesque Neronis

