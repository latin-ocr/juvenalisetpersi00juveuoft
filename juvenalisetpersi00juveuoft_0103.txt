D. JUNII JUVENALIS

SATIRARUM

LIBER QUINTUS.

mmm

SATIRA XIII.

Exmmo quodcunque malo committitur, ipsi
Displicet auctori. Prima est haec ultio, quod se
J udice nemo nocens absolvitur, improba quamvis

á¼¼ Gratia, fallaci Praetoris vicerit urna.

Quid sentire putas omncs, Calvino, recenti

De scelere et fidei violatae crimine? Sed nec

Tam tenuis census tibi contigit, ut mediocris

J acturae te mergat onus : nec rara videmus,

Quae pateris. Casus multis hic cognitus, ac jam

TrituS, et e medio fortunae ductus acervo. 10
Ponamus nimios gemitus: flagrantior aequo

Non debet dolor esse viri, nec vulnere major.

Tu quamvis levium minimam exiguamque malorum
Particulam vix ferre potes, spumantibus ardens
Visceribus, sacrum tibi quod non reddat amicus
Depositum? stupet haec, qui jam post terga reliquit
Sexaginta annos, Fonteio Consule natus?

An nihil in melius tot rerum proficis usu?

Magna quidem, sacris quae dat praecepta libellis,

Victrix fortunae sapientia: ducimus autem 20

