SATIRA X. 81

Quod steterat multis in carcerc fornicis annis.
Ut vigeant sensus animi, ducenda tamen sunt 240
Funera natorum, rogus aspiciendus amatae
Conjugis et fratris plenaeque sororibus urnac.
Haec data poena diu viventibus, ut renovata
Semper clade domus, multis in luctibus inque
Perpetuo moerore et nigra veste senescant.
Rex Pylius, magno si quidquam credis Homero,
Exemplum vitae fuit a cornice secundae.
“ Felix nimirum, qui tot per secula mortem
Distulit atque suos jam dextra computat annos,
Quique novum toties mustum bibit? Oro, parumper 250
Attendas, quantum de legibus ipse queratur
Fatorum et nimio dc stamine, quum videt acns
Antilochi barbam ardentem ; quum quaerit ab omni,
Quisquis adest socius, cur haec in tempora duret,
Quod facinus dignum tam longo admiserit: aevo?
Haec eadem Peleus, raptum quum luget Achillem,
Atque alius, cui fas Ithacum lugere natantem.
Incolumi Troja Priamus venisset ad umbras
Assaraci, magnis solemnibus, Hectore funus
Ξ Portante ac reliquis fratrum cervicibus, inter 260
³* Iliadum lacrimas, ut primos edere planctus
Cassandra inciperet scissaque Polyxena palla,
Ι Si foret exstinctus diverso tempore, quo non
Coeperat audaces Paris aedificare carinas.
Longa dies igitur quid contulit? omnia vidit
Eversa, et flammis Asiam ferroque cadentem.
Tunc miles tremulus posita tulit arma tiara
Et ruit ante aram summi J ovis, ut vetulus bOS,
Qui domini cultris tenue et miserabile collum
Proebet, ab ingrato jam fastiditus aratro. 270
Exitus ille utcunque hominis: sed torva canino
Latravit rictu, quae post hunc vixerat, uxor.
Festino ad nostros, et regem transeo Ponti,
Et Croesum, quem vox justi facunda Solonis
G

