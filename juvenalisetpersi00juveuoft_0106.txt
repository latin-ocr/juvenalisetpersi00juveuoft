98 D. JUNII JUVENALIS

Isis, et irato feriat mea lumina sistro,
Dummodo vel caecus teneam, quos abnego, nummos.
Et Phthisis et vomica}⁴ putres et dimidium crus
Sunt tanti? Pauper locupletem optare podagram
Nec dubitet Ladas, si non eget Anticyra nec
Archigene. Quid enim velocis gloria plantae
Praestat, et esuriens Pisaeae ramus olivae?
Ut sit magna, tamen certe lenta ira Deorum est. 100
Si curant igitur cunctos punire nocentes,
Quando ad me venient? sed et exorabile numen
Fortasse experiar: solet his ignoscere. Multi
Committunt eadem diverso crimina fato:
Ille crucem sceleris pretium tulit⁷ hic diadema.”
Sic animum dirae trepidum formidine culpae
Confirmant. Tunc te sacra ad delubra vocantem
Praecedit, trahere immo ultro ac vexare paratus.
Nam quum magna malae superest audacia causae,
Creditur a multis fiducia. Mimum agit ille, 110
Urbani qualem fugitivus scurra Catulli:
Tu miser exclamas, ut Stentora vincere possis⁷
Vel potius, quantum Gradivus Homericus: “ Audis,
Jupiter, haec, nec labra moveS‚ quum mittere vocem
Debueras vel marmoreus vel aheneus? aut cur
In carbone tuo charta pia thura soluta
Ponimus, et sectum vituli jecur albaque porci
Omenta? Ut video, nullum discrimen habendum est
Effigies inter vestras statuamque Vagelli.”

Accipe quae contra valeat solatia ferre, 120
Et qui nec Cynicos, nec Stoica dogmata legit
A Cynicis tunica distantia, non Epicurum
Suspicit exigui laetum plantaribus horti.
Curentur dubii medicis majoribus aegri:
Tu venam vel discipulo committe Philippi.
Si nullum in terris tam detestabile factum
Ostendis, taceo3 nec pugnis caedere pectus
Te veto, nec plana faciem contundere palma,

