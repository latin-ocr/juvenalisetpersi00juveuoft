SATIRA XIII. 97

Plura domi fraga et majores glandis acervos.

Tam venerabile erat praecedere quatuor annis,

Primaque par adeo sacrae lanugo seneetae!

N unc, si depositum non infitietur amicus, 60

Si reddat veterem cum tota aerugine follem,

Prodigiosa fides et Tuscis digna libellis,

Quaeque coronata lustrari debeat agna.

Egregium sanctumque virum si cerno, bimembri

Hoc monstrum puero aut miranti sub aratro

Piscibus inventis et fetae comparo mulae,

Sollicitus, tanquam lapides effuderit imber,

Examenque apium longa consederit uva

Culmine delubri, tanquam in mare fluxerit amnis

Gurgitibus miris et lactis vortice torrens. 70
Intercepta decem quereris sestertia fraude

Sacrilega‘! Quid si bis centum perdidit alter

Hoc arcana modo? majorem tertius illa

Summam, quam patulae vix ceperat angulus arcae?

Tam facile et pronum est superos contemnere testes,

Si mortalis idem nemo sciat! Aspice, quanta

Voce neget ; quae sit ficti constantia vultus,

Per solis radios Tarpeiaque fulmina jurat,

Et Martis frameam et Cirrhaei spicula vatis,

Per calamos venatricis pharetramque puellae 80

Perque tuum, pater AEgaei Neptune, tridentem :

Addit et Herculeos arcus hastamque Minervae,

Quidquid habent telorum armamentaria coeli.

Si vero et pater est, “ Comedam‚⁷' inquit, “ flebile nati

Sinciput elixi Pharioque madentis aceto.’'
Sunt in Fortunae qui casibus omnia ponunt,

Et nullo credunt mundum rectore moveri,

Natura volvente vices et lucis et anni,

Atque ideo intrepidi quaecunque altaria tangunt.

Est alius metuens, ne crimen poena sequatur: 90

Hic putat esse Deos et pejerat, atque ita secum:

“ Decernat‚ quodcumque volet, de corpore nostro
n

