SATIRA VI. 39

Sit formosa, decens, dives, fecunda, vetustos

· Porticibus disponat avos, intactior omni

Crinibus effusis bellum dirimente Sabina,

Rara avis in terris nigroque simillima cygno:

Quis ferat uxorem, cui constant omnia? Malo,

Malo Venusinam, quam te, Cornelia mater
Gracchorum, si cum magnis virtutibus affers

Grande supercilium et numeras in dote triumphos.
Tolle tuum, precor, Hannibalem victumque Syphacem
In castris et cum tota Carthagine migra! 170
“ Parce, precor, Paean, et tu depone sagittaS‚

Nil pueri faciunt, ipsam configite matrem {³⁹

Amphion clamat: sed Paean contrahit arcmn.

Extulit ergo greges natorum ipsumque parentem,
Dum sibi nobilior Latonae gente videtur

Atque eadem scrofa Niobe fecundior alba.

Quae tanti gravitas, quae forma, ut se tibi semper
Imputet? Hujus enim rari summique voluptas

Nulla boni, quoties animo corrupta superbo 180
Plus aloes, quam mellis habet. Quis deditus autem
Usque adeo est, ut non illam, quam laudibus effert,
Horreat inque diem septenis oderit horis?

Quaedam parva quidem, sed non toleranda maritis.
Nam quid rancidius, quam quod se non putat ulla
Formosam, nisi quae de Tusca Graecula facta est,

De Sulmonensi mera Cecropis? Omnia Graece,

Quum sit turpe magis nostris nescire Latine:

Hoc sermone pavent, hoc iram, gaudia, curas,

Hoc cuncta effundunt animi secreta. Quid ultra? 190
concumbunt Graece. Dones tamen ista puellis:

Tune etiam, quam sextus et octogesimus annus

Pulsat, adhuc Graece? Non est hic sermo pudicus

In vetula. Quoties lascivum intervenit illud

Ζωὴ καὶ ψυχή 2 Modo sub lodice relictis

Uteris in turba. Quod enim non excitet inguen

