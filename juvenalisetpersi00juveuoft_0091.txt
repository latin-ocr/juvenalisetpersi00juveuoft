SATIRA X. 83

Majora exspectant discrimina? fiet adulter
Publicus, et poenas metuet, quascunque maritis
Iratis debet z nec erit,r felicior astro
Martis, ut in laqueos nunquam incidat. Exigit autem
Interdum ille dolor plus, quam lex ulla dolori
Concessit. N ecat hic ferro, secat ille cruentis
Verberibus, quosdam moechos et mugilis intrat.
Sed tuus Endymion dilectae fiet adulter
Matronae : mox quum dederit Servilia nummos,
Fiet et illius, quam non amat3 exuet omnem 320
Corporis ornatum. Quid enim ulla negaverit udis
Inguinibus, sive est haec Oppia, sive Catulla?
Deterior totos habet illic femina mores.
“ Sed casto quid forma nocet ‘2³’ Quid profuit immo
Hippolyto grave propositum? quid Bellerophonti 'l
Erubuit nempe haec, ceu fastidita 3 repulso&
Nec Stheneboea minus, quam Cressa, excanduit, et se
Concussere ambae. Mulier saevissima tune est,
Quum stimulos odio pudor admovet. Elige, quidnam
Suadendum esse putes, eui nubere Caesaris uxor 330
Destinat. Optimus hie et formosissimus idem
Gentis patriciae rapitur miser exstinguendus
Messalinae oculis: dudum sedet illa parato
Flammeolo, Tyriusque palam genialis in hortis
Sternitur, et ritu decies centena dabuntur
Antiquo: veniet eum signatoribus auspex.
Haec tu secreta et paucis commissa putabas?
N on nisi legitime vult nubere. Quid placeat, dic:
Ni parere velis, pereundum erit ante lucernas z
Si scelus admittam, dabitur mora parvula, dum res 340
Nota urbi et populo contingat principis aures,
Dedecus ille domus sciet ultimus: interea tu
Obsequere imperio: sit tanti vita dierum
Paucorum. Quidquid melius leviusque putaris,
Praebenda est gladio pulcra haec et candida cervix.

¹ Exigere irati: nec erit Ε fastidita, repulso Nee

