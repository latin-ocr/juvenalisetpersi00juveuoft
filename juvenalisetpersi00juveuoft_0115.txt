SATIRA XIV. 107

Longa tibi post haec fato meliore dabuntur,

Si tantum culti solus possederis agri,

Quantum sub Tatio populus Romanus arabat. 160

Mox etiam fractis aetate ac Punica passis

Proelia, vel Pyrrhum immanem, gladiosque Molossos,

Tandem pro multis vix jugera bina dabantur

Vulneribus. Merces haec sanguinis atque laboris

Nullis visa unquam meritis minor, aut ingratae

Curta fides patrive. Saturabat glebula talis

Patrem ipsum turbamque casae, qua feta jacebat

Uxor, et infantes ludebant quatuor, unus

Vernula‚ tres domini: sed magnis fratribus horum

A scrobe vel sulco redeuntibus, altera coena 170

Amplior et grandes fumabant pultibus ollae.

Nunc modus hic agri nostro non sufficit horto.

Inde fere scelerum causoe3 nec plura venena

Miscuit, aut ferro grassatur smpius ullum

Humanae mentis vitium, quam saeva cupido

Immodici census: nam dives qui fieri vult,

Et cito vult fieri. Sed quae reverentia legum,

Quis metus aut pudor est unquam properantis avari?

“ Vivite contenti casulis et collibus istis,

Ο pueri !” Marsus dicebat et Hernicus oliui 180

Vestinusque senex ; “ panem quaeramus aratro,

Qui satis est mensis: laudant hoc numina ruris,

Quorum ope et auxilio gratae post munus aristae

Contingunt homini veteris fastidia quercus.

Nil vetitum fecisse volet, quem non pudet alto

Per glaciem perone tegi ; qui summovet Euros

Pellibus inversis. Peregrina ignotaque nobis

Ad scelus atque nefas, quaecunque est, purpura ducit?—
Haec illi veteres praccepta minoribus: at nunc

Post finem autumni media <le nocte supinum 190

Clamosus juvenem pater excitat: “ Accipe ceraS,

Scribe, puer, vigila, causas age, perlege rubras

Majorum leges, aut vitem posce libello.

