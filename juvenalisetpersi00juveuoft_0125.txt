ι
1

SATIRA XV. 117

PythagoraS, cunctis animalibus abstinuit qui
Tanquam homine et ventri indulsit non omne legumen?

mmm

SATIRA XVI.

QUIS numerare queat felicis praemia, Galle,
Militiae? Quod si subeuntur prospera castra,
Me pavidum excipiat tironem porta secundo
Sidere. Plus etenim fati valet hora benigni,
Quam si nos Veneris commendet epistola Marti
Et Samia genitrix quae delectatur arena.

Commoda tractemus primum communia: quorum
Haud minimum illud erit, ne te pulsare togatus
Audeat 3 immo etsi pulsetur, dissimulet, nec
Audeat excussos praetori ostendere dentes 10
Et nigram in facie tumidis livoribus offam
Atque oculum, medico nil promittente, relictum.
Bardaicus judex datur haec punire volenti,

Calceus et grandes magna ad subsellia surae,

Legibus antiquis castrorum et more Camilli

Servato, miles ne vallum litiget extra

Et procul a signis. J ustissima Centurionum
Cognitio est igitur de milite3 nec mihi deerit

Ultio, si justae defertur causa querelae.

Tota cohors tamen est inimica, omnesque manipli 20
Consensu magno efficiunt, curabilis ut sit

Vindicta et gravior, quam injuria. Dignum erit ergo
Declamatoris mulino corde Vagelli,

Quum duo crura habeas, offendere tot caligas, tot
Millia clavorum. Quis tam procul absit ab urbe
Praeterea‘l quis tam Pylades, molem aggeris ultra.

Ut veniat? Lacrimae siccentur protinus, et se
Excusaturos non sollicitemus amicos,

Da testem, judex quum dixerit. Audeat ille,

